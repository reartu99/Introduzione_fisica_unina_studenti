# Diario di sopravvivenza: fisica
Ciao a tutti ragazzi, sono Arturo, uno studente del secondo anno e uno dei rappresentanti degli studenti all'interno del Consiglio di Dipartimento, il quale funge da sorta di rappresentante di istituto, per farla breve.

Siete pronti a intraprendere un bellissimo percorso in cui, oltre a imparare, avrete l'opportunità di conoscere una miriade di persone e vivere una moltitudine di bellissime esperienze. So bene che l'inizio dell'università può sembrare un po' intimidatorio.

Proprio per questo motivo, ho deciso di scrivere personalmente una breve guida che elenca tutte le risorse di cui potreste avere bisogno e fornisce risposte alle domande più frequenti!

## Primo giorno e giornate tipo

Come presto scoprirete durante il primo semestre avrete i seguenti corsi

 - Meccanica e Termodinamica
 - Analisi I
 - Laboratorio I
 - Geometria

Durante una tipica giornata, avrete un numero di ore di lezione che vi consigliamo vivamente di seguire. Durante queste ore, entrerete in aula, vi siederete e il professore terrà la lezione. Generalmente, ogni lezione dura circa 2 ore, a meno che non si tratti di laboratori, che seguono orari diversi.

Se siete curiosi riguardo alla vostra disposizione oraria e ai professori assegnati al vostro gruppo, vi basta controllare il [seguente link](http://www.fisica.unina.it/orario-delle-lezioni-fisica). È importante notare che ci sono due gruppi con orari diversi, e il vostro gruppo di appartenenza, compresi i professori assegnati, dipende dalla lettera iniziale del vostro cognome. Le divisioni di lettere sono sempre disponibili nel link degli orari.

Il primo giorno di lezione, i professori potrebbero chiedervi di iscrivervi al loro corso attraverso il [sito docenti](https://www.docenti.unina.it/#!/search). Inoltre, potrebbero invitarvi a unirvi a Teams per una comunicazione più fluida.

È importante notare che alcuni professori terranno lezioni solo in aula, mentre altri le terranno anche online. Alcuni potrebbero persino registrare le lezioni. La modalità specifica è completamente a discrezione del professore.

Nel nostro corso, non ci sono lezioni con frequenza obbligatoria, ad eccezione del corso di laboratorio, che include una parte pratica. Se non parteciperete alle lezioni di laboratorio durante l'anno, dovrete recuperarle in sede d'esame. Pertanto, seguire le lezioni non è un obbligo, ma rappresenta un'ottima opportunità per fare domande e approfondire la vostra comprensione.

Nella sezione sottostante, troverete dei link a video su come raggiungere le varie aule.




## Crediti e voti
Ora vi spiegheremo come funzionano i voti, cosa sono i CFU e come si svolgono gli esami. Ogni corso che frequenterete avrà associato un esame, e ogni professore deciderà all'interno di determinate linee guida come condurre tale esame. Alcuni professori offrono la possibilità di sostenere prove intercorso che, se superate con successo, vi permetteranno di accedere direttamente all'esame orale senza dover affrontare una prova scritta finale. Altri professori, invece, organizzano una prova scritta finale seguita da un esame orale.

Ci sono generalmente 3/4 periodi durante l'anno in cui è possibile sostenere gli esami:

1) La sessione invernale, che di solito va da gennaio a marzo.
2) La sessione estiva, che di solito va da maggio a luglio.
3) Il proseguimento della sessione estiva, che comprende alcuni appelli a settembre e ottobre.
4) Una sessione di recupero destinata esclusivamente agli studenti fuori corso.

A ciascun esame sono associati un certo numero di crediti formativi universitari (CFU), che sono divisi in base 3, quindi vanno da 6 crediti a 15 crediti. Questa variazione dipende dal fatto che ogni corso richiede un diverso impegno di tempo, che può variare dalle ore in aula alle ore di studio a casa. Il voto finale riflette questa diversità.

Di fatto, esistono due medie dei voti, una "diretta" e una pesata. La media pesata tiene conto anche dei CFU di un dato corso, dando più importanza ai voti ottenuti negli esami con un maggior numero di CFU. Potrete calcolare le vostre medie su Segrepass, il sistema online dell'università.



## Siti vari della Federico II
La federico II ha un numero di siti diversi ed oguno ha una funzione diversa, cerchiamo di fare chiarezza

 - [Segrepass](https://www.segrepass3.unina.it/), cioè una specie di segreteria digitale. Il sito a cui probabilmente accerederete più spesso
	 - Se per caso non riuscite a collegari al link di sopra Segrepass posside 3 di quelli che si chiamano mirror, siti identici in tutto e per tutto ma hostati su altri server. che vi lasciamo linkati [mirror1](https://www.segrepass1.unina.it/Welcome.do) [mirror2](https://www.segrepass2.unina.it/Welcome.do)
	 - Su segrepass non solo potete avere accesso ad una segreteria digitale ma è anche il sito dove vi dovrete immatricolare e dove prenoterete gli esami
 - [Esol](https://esol.unina.it/), cioè il sito per i sondaggi. Prima di prenotarvi per un esame vi verrà chiesto di esprimere la vostra opinione (in maniera completamente anonima) riguardo un corso ed il suo professore
 - [My federico II](https://www.ssignon.unina.it/openam/UI/Login), su questo sito potrete oltre che calcolare la vostra media, accedere alla mail istituzionale che vi verrà fornita
 - [Sito web pec](https://webpec.unina.it/src/login.php), all'atto dell'iscrizione vi verrà fornita una per (email certificata) attraverso la quale vi arriveranno comunicazioni e documenti importanti come quelle relative alle tasse universitarie. È raro aprirle ma se richiedete qualche informazione sensibile di solito questo è il canale dove vi verrà recapitata.
 - [Sito di dipartimento](http://www.fisica.unina.it/), il sito del dipartimento di fisica dove vengono postati avvisi, documenti, calendari e molto altro
 - [Sito docenti](https://www.docenti.unina.it/#!/search), sito dove potrete iscrivervi ai corsi, controllare avvisi dei professori, le loro cartelle con materiale condiviso e tanto altro.
 - Teams, è consuetudine per i professori creare delle classi su teams dove pubblicare avvisi interni al corso e risorse varie
 - Ed ultimo ma non per importanza la pagina instagram dei rappresentanti @fisica_unina , non esitate a contattare per qualunque richiesta o domanda!

## Risorse
Negli anni gli studenti hanno accomulato appunti, esercizi, libri e tanto altro. Adesso queste risorse sono a vostra disposizione

- [Drive unificato](https://mega.nz/folder/ctVj3aAb#k8wN3_zKF2qy2agK9nzVMw)
 - Appunti in latex curati da me
	 - [Analisi I](https://www.overleaf.com/read/njtcndwjkvqd)
	 - [Meccanica e termodinamica](https://www.overleaf.com/read/drkpxywxbxzk)
	 - [Geometria](https://www.overleaf.com/read/mkgmqsqyhzvf) (Work in progress)
	 - Informatica, ed inoltre è presente una [pagina github con alcuni esercizi in python svolti](https://github.com/reartu99/Esercizi_booklet_informatica)
 
 Se i libro da voi cercato non è presente nei link presentati vi preghiamo di non usufruire di pirateria per trovarlo. La pirateria è un reato grave e per questo vi segnalo una [lista di siti da cui dovete stare alla larga](https://github.com/fmhy/FMHY/wiki/%F0%9F%A7%A0-Educational) se volete evitarla, **a scopo puramente informativo eh!**



## Cos'è $\LaTeX$ ?
Come potrete notare, una buona parte degli appunti nella sezione dedicata è formattata utilizzando un sistema chiamato LaTeX. No, non si tratta del materiale plastico, ma di un protocollo di formattazione del testo che consente di creare appunti in modo simile alla formattazione di un libro. Questo rende il testo estremamente leggibile ed è diventato uno standard nel mondo delle pubblicazioni scientifiche e della scrittura accademica.

Vi consiglio vivamente di utilizzare [questo sito](https://www.overleaf.com/) per scrivere i vostri appunti in LaTeX e di seguire [questo tutorial](https://www.youtube.com/watch?v=zqQM66uAig0) per imparare come utilizzarlo. Sebbene non sia strettamente necessario, l'uso di LaTeX vi sarà estremamente utile nella vostra carriera da scienziati, facilitando la creazione di documenti ben strutturati e formattati in modo professionale.



## Rapporto con i compagni di corso
I vostri compagni di corso rappresentano la risorsa più importante che avrete a disposizione. Siamo tutti nella stessa situazione, e considerando che si tratta di un corso impegnativo, non dovete esitare a chiedere aiuto. Potete rivolgervi sia ai vostri compagni di corso sia agli studenti di altri gruppi o anni.

Se avete bisogno di assistenza o di chiarimenti, non esitate a fare domande nelle aule studio. Rimarrete sorpresi dalla disponibilità delle persone e dalla volontà di aiutare i colleghi. Siamo tutti qui per imparare e crescere insieme, quindi sfruttate al massimo questa opportunità di collaborazione e sostegno reciproco.


## Luoghi dell'università
### Aule studio
Nel dipartimento di fisica sono presenti due aule studio che vi verranno mostrate durante il primo giorno, siete liberi di usarle per studiare o prendere in prestito i libri che si trovano negli armadi.
###  Laboratori
Nel dipartimento di fisica, vicino al pendolo di Focault, si trovano i laboratori dove svolgerete le esperienze di laboratorio del primo anno.

### Mense
Nel complesso di Monte San't Angelo ci sono varie mense dove potrete mangiare o acquistare snack.
### Aule C (5,6,7,8,9)
[Come raggiungere le aule C](https://youtu.be/i2nhagf6kqQ)
### Aula T 6
[Come raggiungere l'aula T6](https://youtu.be/7pbMJF__YhQ)
### Aule F (1,2)
[Come raggiungere le aule F](https://youtu.be/Ct7NmlFcLfk)



## Offerta per il pranzo ADISURC
È attivo il servizio di ristorazione con tariffa agevolata presso vari punti ristoro sia in loco all'università che in giro per Napoli.
Ogni studente può gratuitamente attivare questo servizio seguendo i seguenti step
1) Ci si accredita sul [sito dell'adisurc]( https://www.adisurcampania.it/ ) seguendo la procedura per l'iscrizione usando SPID o CIE
2) Fare richiesta per ristorazione sul portale del sito
3) Installare l'app ADISURC.EAT
4) Associare l'account del sito all'app tramite codice QR
Questa app genera dei codici qr che, una volta scannerizzati dal ristoratore, garantiscono tariffe agevolate.


## FAQ

 - Non ho superato il TOLC, cosa devo fare?
	 - Nulla di cui preoccuparsi, si ha tempo fino ad ottobre inoltrato per consegnare il TOLC
	 - Ma anche se non lo si supera si possono comunque seguire i corsi ed immatricolarsi. Il TOLC è però obbligatorio e deve essere svolto al più presto
	 - Altre informazioni importanti sul TOLC si trovano a questo  [link](http://www.fisica.unina.it/documents/12375590/12932662/Guida+all%27iscrizione+al+CdL+Fisica/4e5996ae-e827-4eb9-b14d-cf29b37ee05b)
 - Entro quando bisogna immatricolarsi?
	 - Le iscrizioni aprono il 17 luglio e chiudono il 31 ottobre quest'anno (23-24)
 - Come posso registrarmi ai corsi?
	 - Connettetevi al sito docenti, usate la barra di ricerca per cercare il profilo del professore, cliccare la sezione degli insegnamenti e iscriversi al corso desiderato
 - Qual è il processo di iscrizione agli esami?
	 - Per iscriversi agli esami bisogna completare il questionario di gradimento esol corrispondente
	 - Poi si può accedere a segrepass e cliccare: Segreteria OnLine -> prenotazioni -> effettua prenotazione -> selezionare l'esame desiderato sotto la colonna denominata "codice"
 - Dove posso trovare il calendario accademico con le date importanti?
	 - [Questo link](http://www.unina.it/didattica/sportello-studenti/calendario-accademico)
 - Cosa devo fare se ho bisogno di assistenza con una materia specifica o ho difficoltà nello studio?
	 - Entrate in aula studio e chiedete una mano! Personalmente sono sempre disponibile, come tutti gli altri rappresentanti e tutti gli studenti di fisica!
	 - Inoltre si può contattare il professore della materia con cui si hanno difficoltà e sarà felicissimo di organizzare quelli che si chiamano "ricevimenti" dove vi darà una mano privatamente e in maniera efficace

